
\section{Sufixové stromy}
\subsection{Značení}
→•
• $Σ$ -- konečná abeceda
• $Σ^*$ množina konečných řetězců nad $Σ$
• $\len{α}$ je délka $α$
• $ε$ je prázdný řetězec ($\len{ε} = 0$)
• $αβ$ je zřetězení $α$ a $β$
• $α[i]$ je $i$-tý znak (začínáme od nuly)
• $α[i:j]$ je $α[i]α[i+1]…α[j-1]$, $j≤i →→ α[i:j] = ε$
• $α[i:]$ je sufix začínající v $i$
• $α[:j]$ je prefix končící před $j$
• $α[:] = α$
←•

$α$ je \name{podřetězec} $β$ ($α⊂β$) $←→∃γ,δ;β=γαδ$.
Podřetězec se nazývá \name{prefix}, pokud $γ=ε$ a \name{sufix}, pokud $δ=ε$.

Každý podřetězec je prefix nějakého sufixu (nebo naopak).

Mějme $X⊂Σ^*$, $X$ konečné. \name{Trie} je graf, kde každý vrchol je nějaký prefix nějakého řetězce z $X$ a hrana mezi $α$ a $β$ vede $←→β=αx,x∈Σ$.

Můžeme je zkomprimovat a cesty, které se nevětví, zkrátit na jednu hranu.
Pak se to nazývá \name{komprimovaná trie}.

\name{Sufixový strom} je komprimovaná trie pro všechny sufixy nějakého $σ$.

Pokud přidáme nějaký \uv{ukončovací} znak (značme ho $\$$, nějaký, který se nikde ve slovech nevyskytuje), pak nejsou žádné skryté sufixy v hranách.

\statement{Velikost}
Lze reprezentovat v $O(\len{σ})$.

\proof
Listů je nejvýše $\len{σ}+1$ a protože každý vnitřní vrchol má výstupní stupeň alespoň $2$, pak je jich také lineárně mnoho.
Cedulky hran jsou podřetězce, můžeme si pamatovat jen konce.

\statement{Rychlost}
Lze vytvořit v $O(\len{σ})$. (Pro nějaké pevné $Σ$)

\subsection{Aplikace}
→•
• Obrácené podřetězcové dotazy -- seno si připravíme a odpovídáme, kde všude se daná jehla vyskytuje.
• Nejdelší opakující se podřetězec -- nejnižší dělící se vrchol.
• Histogramy řetězců délky $k$ -- uříznu si vršek, na listech vidím, kolik toho tam původně viselo.
• Nejdelší společný podřetězec -- sestavím to na obou řetězcích spojených nějakým oddělovačem.
←•

Permutace na číslech $1,2,…,\len{σ}+1$, které setřídí sufixy lexikograficky, nazveme \name{sufixové pole}.
Budeme jej značit $SA_{X}$

Dále, \name{pole nejdelších společných prefixů} je pole, kde každý prvek je nejdelší společný prefix dvou po sobě jdoucích sufixů v $SA_X$.
Značíme $LCP_{X}$.

\lemma{}
Sufixové pole a pole nejdelších společných prefixů je lineárně ekvivalentní se sufixovým stromem.
Ze stromu na ně je to jednoduché.

Opačně přes výběry minim v poli nejdelších společných prefixů. (Pokaždé, když potkám $ε$, dostanu se do kořene atp.)
